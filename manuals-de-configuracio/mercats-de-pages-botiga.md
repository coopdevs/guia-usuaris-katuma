# Mercats de pagès \(botiga\)

## **Què és una Botiga de Mercat de Pagès?**

Els mercats de pagès tenen la gran oportunitat per actuar no només com a espai per a vendes físiques, sinó també com a node o punt d'agregació per arribar a les consumidores que fan la comanda en línia. Això pot ajudar a impulsar les vendes dels productors i donar-los accés a mercats més enllà del mercat.

## **Com funciona?**

Algunes de les maneres en les què els mercats de pagès poden arribar més enllà de l'espai del mercat físic:

**•** Les paradistes poden oferir una comanda prèvia en línia o una venda prèvia de productes per a la seva recollida al mercat.

**•** Les paradistes poden utilitzar el seu trajecte a la ciutat com a oportunitat per distribuir altres comandes a les consumidores.

**•** Les paradistes poden col·laborar i obrir una botiga col·lectiva i utilitzar el mercat com a punt de confluència i preparació de comandes. També poden col·laborar en la distribució.

**•** El mercat pot coordinar una botiga en línia, emmagatzemant productes de totes les paradistes, per a consumidores que no assisteixen al mercat \(per exemple, hosteleria, institucions o altres consumidores que prefereixen el lliurament a domicili\).

### **Paradistes que porten botigues independents**

Les paradistes individuals poden obrir una botiga en línia per a rebre les comandes. Poden utilitzar la seva botiga per a rebre les ventes prèvies que les consumidores recullen al mercat. Una altra opció és aprofitar el viatge a la ciutat per a repartir altres comandes després del mercat.

Les paradistes que vulguin configurar una botiga així poden consultar el [manual de configuració de productora amb botiga](https://guia.katuma.org/manuals-de-configuracio/productora-botiga)

### **Paradistes que porten botigues col·lectives**

Un grup de paradistes pot obrir una botiga on s’emmagatzemen productes de diverses productores. Aquí les consumidores poden fer comandes de productes a diverses paradistes en lloc de necessitar fer comandes a cada paradista per separat. Les paradistes participants idearan un mitjà per coordinar l’embalatge i el lliurament d’aquestes comandes. Podria ser que cada paradista  posi  bosses i etiqueti els seus productes de les comandes, preparats el dia del mercat. O potser proposaran de passar per cada  paradista  del mercat per recollir els ls comandes fetes. Les paradistes poden distribuir altres comandes després del mercat, de tornada a casa, o al voltant del mercat, a restaurants o altres consumidore. O, com a alternativa, es podrà fer un acord d’emmagatzematge i recollida amb una cafeteria o botiga propera**.**

Les paradistes que vulguin configurar una botiga així poden consultar el [manual de pre-comandes amb múltiples productores](https://guia.katuma.org/manuals-de-configuracio/pre-comandes-amb-multiples-productores)

### **Botiga col·lectiva per al Mercat de Pagès**

L’elevada flexibilitat de Katuma permet que els Mercats de pagès configurin i controlin fàcilment una gran varietat d’acords de vendes col·laboratives. A continuació, es mostra una configuració possible, però si teniu preguntes sobre qualsevol altre model, no dubteu en contactar-vos.

Una representant del mercat de pagès pot assumir la responsabilitat de coordinar una botiga en línia, que emmagatzema productes de diverses paradistes. Cada setmana se'ls encarregarà de comprovar la disponibilitat d'existències, obrir la botiga, empaquetar les comandes el dia del mercat i organitzar la distribució. Aquest model és ideal per a consumidores que no poden assistir al mercat, com ara oficines, cafeteries i restaurants. Aquest model pot beneficiar-se d’algunes instal·lacions del mercat com ara una cambra freda o una furgoneta d’entrega. La coordinadora també es responsabilitzarà de la gestió dels pagaments de les consumidores i del pagament de la seva participació a les paradistes. Les comissions de la organitzacu empresarials es poden utilitzar per assignar una determinada retribució a la coordinador dels seus serveis. Per a configurar aquest model, consulteu el [manual de configuració de botiga de grup](https://guia.katuma.org/manuals-de-configuracio/grup-botiga), o poseu-vos en contacte amb nosaltres.

## Funcionalitats avançades que poden ser útils als mercats de pagès amb botiga

​[Botigues privades](https://guia.katuma.org/funcionalitats-avancades/configuracio-de-la-botiga/botiga-privada).  Si tracteu amb hosteleria, possiblement voldreu tenir una botiga privada, que només puguin veure les vostres clientes. Així evitareu les consumidores al detall vegin els preus a l'engròs. Heu pensat a configurar una [pàgina de grup del Mercat de Pagès](https://guia.katuma.org/manuals-de-configuracio/mercats-de-pages-pagina-de-grup)? 

[  
](https://guide.openfoodnetwork.org/setup-manuals/farmers-market-group-page)

