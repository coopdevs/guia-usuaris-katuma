# Pàgina de grup

**Què és una pàgina de grup?** Les pàgines de grup son una manera per als grups de tenir el seu propi directori personalitzat a Katuma. Les pàgines de grup son adequades per a grups de productores regionals, segells de certificació, mercats de pagès o xarxes de productores o de grups.  

**Com es veu una pàgina de grup?** Podeu veure'n alguns exemples a la [pàgina de grups d'Open Food Network Australia. ](https://openfoodnetwork.org.au/groups)

**Com puc crear una pàgina de grup?** Per crear un grup i esdevenir-ne administrador necessitaràs contactar amb la teva instància local d'Open Food Network \(info@katuma.org\) abans de poder configurar-la.

## Gestionar una pàgina de grup

Una vegada heu estat designat l'administrador d'un grup, podreu veure i editar el grup fent clic a **Grups** al menú horitzontal blau. Després fent clic a la icona d'**editar** al costat del vostre grup. 

![](../../.gitbook/assets/imatge%20%2846%29.png)

### **Detalls principals**

**Nom:** Seleccioneu un nom pel vostre grup. 

**Descripció:** Això és només una descripció curta per al vostre grup, la qual serà visible a la vostra pàgina de portada de grup. 

**Pàgina de portada:** Seleccioneu la casella si el vostre grup està preparat per ser visible a Katuma. No seleccioneu la casella si encara no voleu que la pàgina de grup sigui visible.

**Organitzacions:** Seleccioneu les organitzacions que volen ser membres del vostre grup. Podeu buscar a través de totes les organitzacions que hi ha actualment a Katuma i fer-les membres del grup. Sisplau, estigueu segures que teniu permís per afegir aquestes organitzacions al grup abans de fer-ho. Tingueu en compte que si ja heu afegit una organització al grup, ja no apareixerà més al quadre de cerca.

**Permalink \(enllaç permanent\):** Aquest serà el component final de l'enllaç de la vostra pàgina de grup.

### Usuàries

**Propietària:** aquesta és la persona propietària de la pàgina de grup. Només aquesta usuària té permís per editar la pàgina i gestionar-ne els seus membres. Sisplau, contacteu-nos si volue canviar la propietat.

### Sobre nosaltres

Totes les pàgines de grup tenen una pestanya 'Sobre nosaltres'. Aquí és on podeu donar més detalls i informació sobre el vostre grup. Tingueu en compte d'usar els diferents encapçalaments \(H1, H2, H3...\) per escructurar el text per paràgrafs a la pàgina.

### Imatges

**Logo:** Hauria de ser una imatge quadrada. Es mostrarà al directori de la pàgina de grup i a la pàgina de portada del grup.

**Imatge promocional:** Aquesta imatge es veurà a la part superior d ela vostra pàgina de grup. És millor si la imatge de proporcions de bàner, al llarg de tota la pantalla i no gaire alta, recomanablement de 1200x260 píxels.

### Contacte

Teniu l'opció de mostrar un telèfon, una adreça de correu electrònic i una adreça per al vostre grup. 

### Web

Proporcioneu aquí enllaços a qualsevol web o canals a xarxes socials que pugueu tenir. 





