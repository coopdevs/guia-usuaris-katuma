# Cicles de comanda només de mostra

En alguns casos, els propietaris de les botigues poden voler mostrar els productes de la botiga però no permetre'n la compra. Per exemple per mostrar el llistat de productes que tindran disponibles al següent cicle de comanda que obriran.

Per configurar un cicle de comanda només de mostra, heu d'obrir un cicle de comanda que inclogui els productes que voleu mostrar en l'interval de dates que desitgeu. Després heu d'anar a la vostra llista de mètodes de pagament i desactivar tots els vostres mètodes de pagament. Per inactivar els mètodes de pagament/enviament aneu a la configuració de l'organització i deseleccioneu totes les caselles de la columna d'aplicació \(com es mostra en la imatge\).

![](../../.gitbook/assets/imatge%20%2826%29.png)

La vostra botiga estarà en un estat 'només de mostra'. Sota teniu un exemple de com la botiga apareixerà a les consumidores en aquest estat. Està clarament marcada com a tancada però les consumidores poden veure el llistat de productes. Si intenten afegir productes a la cistella o validar la compra no podran fer-ho.

![](../../.gitbook/assets/imatge%20%2844%29.png)

> Nota: és important recordar que quan vulgueu tornar a tenir un cicle de comandes real, haureu de tornar a activar els mètodes de pagament perquè les consumidores puguin validar i confirmar la seva comanda.
>
> >

