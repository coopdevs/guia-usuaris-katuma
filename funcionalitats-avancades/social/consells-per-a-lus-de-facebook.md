# Consells per a l'ús de Facebook

## Consells per a l'ús de Facebook

### Per què usar Facebook?

Hi ha un grapat de raons per ser a Facebook i per invertir temps per fer-ho bé. Aquí n'hi ha unes quantes:

* Per construir la vostra marca i poder fer créixer el vostre projecte
* Per ajudar consumidores potencials a trobar-vos
* Per connectar millor amb les vostres consumidores ja existents i construir fidelitat
* Per promocionar els vostres productes i generar interès per la vostra oferta
* Per recordar les vostres consumidores quan i on poden accedir als vostres productes
* Per establir un diàleg amb les consumidores per entendre millor les seves preferències
* Per advocar pel menjar local i diferenciar-te de les superfícies de menjar convencional

Si penses en Open Food Network com un mercat online, les xarxes socials son anàlogues a la conversa 'Hola, què tal, com t'ha anat la setmana?!' que podríem tenir en un mercat cara a cara amb el client. Quan es ven online, construir aquesta connexió social és igual d'important i és sovint el que fa la diferència per a la consumidora entre escollir un supermercat sense rostre o una opció alternativa. Igual que altres eines com el correu electrònic o els butlletins de notícies, Facebook és una bona manera de connectar amb les vostres consumidores quan no necessàriament les veieu cara a cara. 

### Comencem

Si sou nous a Facebook, o esteu creant una nova pàgina per al vostre projecte , consulteu l'apartat de la guia [El vostre projecte a Facebook](https://guia.katuma.org/funcionalitats-avancades/social/la-teva-granja-a-facebook). 

### Connecteu-vos amb altres

Facebook és una xarxa i al capdavall es tracta d'establir connexions entre gent \(tot i que d'una manera virtual\).

Hi ha dues maneres per connectar amb la gent: 

**1\) La gent pot arribar a tu, i fer-te 'm'agrada'**

La gent que fa fet 'like' a la teva pàgina esdevé la teva audiència. Ells rebran les actualitzacions quan sigui que pengis qualsevol cosa al teu mur. Hauríeu d'apuntar a tenir molta gent, incloent-hi noves i potencials consumidores. Podeu convidar a fer 'like' a la vostra pàgina a través d'un correu electrònic, o podeu demanar als vostres amics de Facebook que facin 'like' a la vostra pàgina. És bo que demaneu a dotzenes d'amics i familiars que facin m'agrada primer a la vostra pàgina, perquè quan hi arribi el públic puguin veure que és una pàgina prou popular.

Recordeu, la gent necessita una raó per fer-vos 'like'. Si una pàgina de Facebook no s'ha actualitzat en els darrers 6 mesos o no hi ha cap foto la gent és més reticent a fer-hi 'like'. Les consumidores seran més propícies a fer 'like' si compartiu contingut interessant sobre com creixen els vostres cultius o animals, noves històries interessants relacionades amb el vostre menjar, anèctodes interessants de la granja o receptes, etc.

**2\) Vosaltres podeu arribar als altres i fer-los 'm'agrada'**

En la barra de cerca a la part superior de la vostra pàgina, busqueu altres granges, projectes o organitzacions amb les quals voleu connectar. Quan en trobeu una amb la qual esteu interessades, feu clic al botó de '**M'agrada**' a la part superior de la seva pàgina. Quan vosaltres feu 'like' a una pàgina, ells veuran que us agraden i podrien retornar-vos el 'like'. Començareu a veure les seves actualitzacions sobre què fan al vostre mur de notícies. Val la pena fer 'like' a desenes d'organitzacions i altres negocis perquè és una bona manera d'obtenir actualitzacions de notícies i novetats de diverses organitzacions i també institucions \(Departament d'Agricultura, Xarxa de municipis per la sobirania alimentària, segell CCPAE, etcètera\). També és una bona manera d'accedir a contingut interessant que podeu compartir a través de la vostra pàgina. Si sou noves a Facebook potser voleu conèixer altres pàgines de projectes semblants als vostres per tenir més idees sobre com altres agricultors o ramaders usen Facebook. 

> Nota: Com a pàgina de negocis a Facebook, enlloc d'un perfil personal, no podeu esdevenir amics d'altra gent, només podeu fer 'like' a altres negocis. Però la gent us pot fer 'like'.

### Afegeix múltiples administradors

Gestionar una pàgina de Facebook pot portar temps i imaginació, així que per què no compartir aquesta tasca amb altres persones? Podeu convidar altres persones a ser 'administradores' de la vostra pàgina de Facebook. Això els permet publicar coses a la vostra pàgina. Deixar a la família o col·legues publicar a la pàgina significa que és menys probable que us quedeu sense contingut interessant! 

### Atendre i respondre als comentaris 

És important reconèixer els seguidors quan publiquen al vostre mur, us envien un missatge o comenten en una de les vostres publicacions. Podeu fer-ho fent 'like' als seus comentaris, o escrivint-los una rèplica o resposta. 

### Animar la gent a publicar al vostre mur

Quan altres publiquen al vostre mur, això coindueix més persones a la vostra pàgina. Podeu animar la gent a publicar-hi fent concursos de fotos, o demanant-los compartir experiències positives al vostre mur. 

### Trobar la vostra veu

És important ser autèntics a Facebook. Volue crear una pàgina que reflecteixi tot allò que sou o feu, i que sigui un aparador de l'oferta que us fa únics i especials. Sigueu creatius, sigueu personals. Aquí hi ha algunes idees si no teniu clar què publicar:

* Què està creixent als vostres camps?
* Quin producte preparareu per sopar i com l'heu preparat?
* Fotos d'animals! A qui no li agraden les fotos d'animals?!
* Nous articles relacionats amb el menjar i l'agricultura \(mantén aquestes publicacions com a rellevants\)
* A quin mercat de pagès sereu aquest cap de setmana
* Promocioneu els vostres productes \(això no hauria de ser el total de les vostres publicacions; al voltant d'un 20% és una bona regla\).

## Pàgines de granges a Facebook amb 5 estrelles

Si necessites algunes idees, consulta què estan fent altres pàgines similars per relacionar-se amb les seves consumidores i crear interès sobre els seus procutes. Aquí hi ha només un exemple d'alguna bona pàgina de Facebook però n'hi podria haver molts més: 

{% embed url="https://www.facebook.com/MountainViewOrganicDairy" %}

{% embed url="https://www.facebook.com/BurrumBiodynamics" %}

## Altres recursos

Aquí teniu una guia pràctica, no només per a Facebook si no per a altres xarxes socials o canals – [http://www.acrcd.org/portals/0/socialmedia.pdf](http://www.acrcd.org/portals/0/socialmedia.pdf)

>





